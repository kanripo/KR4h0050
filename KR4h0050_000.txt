# -*- mode: mandoku-view; -*-
#+TITLE: 妙絕古今
#+DATE: 2015-08-25 00:33:44.230368
#+PROPERTY: ID KR4h0050
#+PROPERTY: BASEEDITION WYG    
#+PROPERTY: JUAN 提要
<pb:KR4h0050_WYG_000-1a>¶
欽定四庫全書　　　　　集部八¶
　妙絶古今　　　　　　　總集類¶
　　提要¶
　　　　(臣/)等謹案妙絶古今四巻舊無編輯者名氏¶
　　　　前有嘉靖乙卯南贑巡撫談愷刋書序後有¶
　　　　南安知府王廷榦跋但稱為宋人所選而不¶
　　　　得其本末宋史藝文志亦無此書之名今以¶
　　　　元趙汸東山存稿考之盖湯漢所編也漢有¶
<pb:KR4h0050_WYG_000-1b>¶
　　　　東澗遺集已别著録是編甄輯古文起春秋¶
　　　　左氏傳説眉山蘇氏凡二十一家七十九篇¶
　　　　巻首原序有稱東澗書者即漢之自題其稱¶
　　　　紫霞老人者則趙汝騰所題趙汸謂曽見鄱¶
　　　　陽馬公文有妙絶古今序後於書肆見是書¶
　　　　巻首不載馬公之序今此本亦無之而馬廷¶
　　　　鸞碧梧玩芳集世已失傳惟永樂大典間存¶
　　　　一二亦無此序則其佚久矣書中所録代不¶
<pb:KR4h0050_WYG_000-2a>¶
　　　　數人人不數首似不足㮣古今作者故趙汸¶
　　　　稱觀馬公詞意若無取焉者獨汸以宋代衰¶
　　　　㣲之故與漢出處大㮣推闡其㫖以為南渡¶
　　　　忍恥亊讐理宗容姦亂政故取左氏國䇿所¶
　　　　載之事以昭諷勸而并及於漢唐二代興亡¶
　　　　之由又取屈原樂毅韓愈送孟東野序歐陽¶
　　　　修蘇子美集序諸篇有感于士之不遇而復¶
　　　　進之于道以庶幾乎知所自反其去取之間¶
<pb:KR4h0050_WYG_000-2b>¶
　　　　篇篇具有深義因作為題後以發明之凡一¶
　　　　千四百餘言而漢著書之意始明乃知以闕¶
　　　　略議之者由未論乎其世矣書中間有評註¶
　　　　當亦出漢原本今並録存之自序稱壬寅乃¶
　　　　理宗淳祐元年盖猶其未仕時所撰定云乾¶
　　　　隆四十六年十一月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4h0050_WYG_000-3a>¶
妙絶古今序¶
文章之精絶者一代不數人而一人不數篇余自春秋¶
傳訖歐蘇氏㧞其尤得七十有九首盖千載之英華萃¶
矣時同子弟朋友吟諷之善哉今而後有過予陋巷而¶
聞軒縣者必是編也夫淳祐壬寅春東澗書¶
伯紀負竒材游諸公間袐監柴公敬其行西山真公取¶
其學南塘趙公竒其文昔余為江東憲公餘屈致館舍¶
論辯終日因得是編皆諸老之緒言也銖兩之必較毫¶
<pb:KR4h0050_WYG_000-3b>¶
髮之不差軼梁統之選而過之精矣雖然言之精者道¶
之寄六經其元氣也學者又當亹亹母但求言語句讀¶
之工而已寶祐丁巳三月紫霞老人題¶
#+PROPERTY: JUAN 序
<pb:KR4h0050_WYG_000-4a>¶
妙絶古今序¶
文以載道也孔子曰文不在茲乎言道也周末文勝於¶
是有離道而為文者秦以上書漢以對䇿唐以詩賦取¶
士於是學者以文為進取計而離道益逺矣梁蕭統文¶
選唐姚鉉文粹自謂時更七代理貫六籍畧蕪集英掇¶
菁擷華後有作者不可為已由今觀之其皆載道之文¶
乎抑否乎攷之聖門游夏以文學名而列之四科之末¶
故子貢曰夫子之文章可得而聞也夫子之言性與天¶
<pb:KR4h0050_WYG_000-4b>¶
道不可得而聞也豈游夏從於陳蔡之間性與天道尚¶
未得聞之與要之文而離道藝焉而已桞桞州言少為¶
文章以辭為工及長乃知文以明道是故抑之欲其奥¶
揚之欲其明踈之無其通應之欲其節激而發之欲其¶
清固而存之欲其重此吾所以羽翼夫道也本之易詩¶
書禮春秋以取道之原參之孟荀莊老榖梁國語離騷¶
太史旁推交通而以之為文其文似矣其果合於道乎¶
後之論桞州者謂其於道何如也余昔以文舉于有司¶
<pb:KR4h0050_WYG_000-5a>¶
葢學而未能者厯仕三十年尚未聞道竊見今之名家¶
如后渠荆川嘗選擇古人之文以嘉惠學者是編葢宋¶
人所選真西山亦稱許之其曰妙絶以文言抑以道言¶
也無乃資新進末學以為干名應試之階乎䖍之蕭蘭¶
氏得善本授之梓焉請予序之其載道與否當有具眼¶
於驪黄牝牡之外者嘉靖乙邜春正月既望賜進士出¶
身通議大夫都察院右副都御史奉勅廵撫南贛汀漳¶
等處地方提督軍務錫山談愷書¶
